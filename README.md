## Клієнт-серверна архітектура

**Клієнт-серверна архітектура** - це розподілена архітектура, у якій звернення до ресурсів (наприклад, баз даних, файлів, додатків тощо) здійснюється за допомогою мережі, через взаємодію між клієнтами та серверами. Клієнти зазвичай звертаються до серверів із запитами, а сервери оброблюють ці запити та повертають результат клієнту. Це дозволяє розподіляти обчислювальні потужності та зменшувати завантаження на окремі машини, що підвищує ефективність та швидкодію системи в цілому.

### **В основі клієнт-серверної архітектури лежать два компоненти: клієнт і сервер.**

**Клієнт** – комп'ютер на стороні користувача, який відправляє запит до сервера для надання інформації або виконання певних дій.
**Сервер** – більш потужний комп'ютер або обладнання, призначене для вирішення певних завдань з виконання програмних кодів, виконання сервісних функцій за запитом клієнтів, надання користувачам доступу до певних ресурсів, зберігання інформації і баз даних.

Модель такої системи полягає в тому, що клієнт відправляє запит на сервер, де він обробляється, і готовий результат відправляється клієнтові. Сервер може обслуговувати кілька клієнтів одночасно. Якщо одночасно приходить більше одного запиту, то вони встановлюються в чергу і виконуються сервером послідовно. Іноді запити можуть мати пріоритети. Запити з більш високими пріоритетами повинні виконуватися раніше.

### **Клієнтів у моделі клієнт-серверної архітектури можна розділити на 2 типи: тонкі та товсті.**
**Товстий клієнт** – клієнт, який проводить запитувані користувачем операції незалежно від центрального сервера. Центральний сервер в такому варіанті архітектури може використовуватися як сховище даних, обробка та надання яких переноситься на робочу машину клієнта. 
Товстим клієнтом є робоча станція або ПК, які працюють під управлінням власної операційної системи і мають повний необхідний набір програмного забезпечення для реалізації завдань користувача.

**Тонкий клієнт** – тип клієнта, який переносить завдання з обробки даних на сервер, не використовуючи свої обчислювальні можливості для їх реалізації. Обчислювальні ресурси такого клієнта дуже обмежені, їх повинно бути досить лише для запуску необхідного мережевого додатку, використовуючи, наприклад, web-інтерфейс.


**Різниця між тонкими і товстими клієнтами**

Основною відмінністю між тонкими і товстими клієнтами є спосіб обробки інформації. Товстий клієнт здійснює роботу з даними використовуючи свої апаратні і програмні можливості, а з сервером пов'язується тільки для отримання даних з бази. Тонкі клієнти, в свою чергу, використовують забезпечення центрального сервера для обробки інформації, надаючи лише необхідний інтерфейс для роботи користувача. 


**Дворівнева архітектура складається з:**

- сервер, який відповідає за отримання запитів і відправку відповідей клієнту, використовуючи при цьому лише власні ресурси;
- клієнт, який представляє користувацький інтерфейс.

Принцип роботи полягає в тому, що сервер отримує запит, обробляє його і відповідає безпосередньо, без використання сторонніх ресурсів.

**Трирівнева архітектура складається з:**

- представлення даних – призначений для користувача інтерфейс;
- прикладний компонент – сервер додатків;
- керування ресурсами – сервер бази даних, який надає інформацію.

Принцип роботи полягає в тому, що декілька серверів обробляють запит клієнта. Розподіл операцій знижує навантаження на сервер.

Трирівневу архітектуру можна розширити до **багаторівневої**, способом встановлення додаткових серверів. Багаторівнева архітектура дозволяє підвищити ефективність роботи інформаційної системи, а також оптимізувати розподіл її програмно-апаратних ресурсів.

### **Архітектура клієнт-сервер визначає принципи спілкування між комп'ютерами, а правила і взаємодії визначені в протоколі.**

**Мережевий протокол** – це набір правил, за якими відбувається взаємодія між комп'ютерами в мережі.

**HTTP (HyperText Transfer Protocol)** — протокол передачі гіпертексту (тобто текстових документів, які містять посилання інші документи). Нині за його допомогою передають будь-які формати даних.

**HTTPS ( HyperText Transfer Protocol Secure)** — безпечний протокол передачі гіпертексту. Безпека досягається за рахунок об’єднання протоколу HTTP з криптографическим протоколом TLS.


**API (або Application Programming Interface)** - це набір програмних інструкцій та стандартів, що визначають, які дані можна передавати між різними програмами. API дозволяє різним додаткам спілкуватися між собою, обмінюючись даними без необхідності розуміти внутрішню роботу іншого додатка. За допомогою API можна отримати доступ до функцій та сервісів, що надаються іншими програмами, і використовувати їх в своїх власних програмах, що дозволяє значно спростити розробку програм та підвищити їхню функціональність.

Простими словами, **API** — це посередник між програмами, який задає правила «спілкування».

**REST (Representational State Transfer)** - це архітектурний стиль, який забезпечує спосіб взаємодії між різними компонентами системи. Використання RESTa у клієнт-серверній архітектурі означає, що клієнт та сервер спілкуються між собою за допомогою HTTP-протоколу, передаючи інформацію в форматі ресурсів. Клієнти відправляють запити на сервер, який надає відповіді з потрібною інформацією у відповідному форматі.

**REST** описує шаблони взаємодії між клієнтом та сервером і визначає стандарти для надання та отримання даних. Зазвичай REST забезпечує забезпечує доступ до ресурсів за допомогою URL-адрес, які вказують на конкретні ресурси, а також різні HTTP-методи для взаємодії з цими ресурсами.

**Методи HTTP-запитів:**

- **GET:**  для отримання інформації про ресурс.
- **POST:** для створення нового ресурсу або внесення змін до існуючого.
- **PUT:** для оновлення існуючого ресурсу. Він перезаписує всю інформацію, що пов'язана з цим ресурсом.
- **PATCH:** цей метод схожий на PUT, але замість повного оновлення ресурсу, він оновлює тільки певні частини.
- **DELETE:** використовується для видалення ресурса.
- **HEAD** Аналогічний методу GET , за винятком того, що у відповіді сервера відсутнє тіло. Запит HEAD зазвичай застосовується для витягання метаданих, перевірки наявності ресурсу (валідація URL ) і щоб дізнатися, чи не змінився він з моменту останнього звернення.

**Коди стану - Код стану інформує клієнта про результати виконання запиту і визначає його подальшу поведінку.**

- **1хх** - інформаційні 
- **2хх** - успіх 
- **3хх** - перенаправлення 
- **4хх** - помилка клієнта 
- **5хх** - помилка сервера

**Формати даних для обміну інформацією використовує REST**

**JSON** (або JavaScript Object Notation) - це формат обміну даними, який використовується для передачі даних між програмами.

У форматі JSON дані представлені у вигляді пар ключ-значення, де ключі - це рядки, а значення можуть бути строками, числами, булевими значеннями, масивами чи об'єктами.

**XML** (eXtensible Markup Language) - це мова розмітки даних, що використовується для зберігання та передачі даних у структурованому вигляді.

Структура XML-документа полягає у вкладенні тегів один в один, утворюючи деревоподібну структуру з батьківськими тегами і їх дочірніми тегами. Кожен тег містить назву і може мати атрибути з додатковою інформацією. Всі дані між відкриваючим та закриваючим тегами вважаються значенням цього тега.



